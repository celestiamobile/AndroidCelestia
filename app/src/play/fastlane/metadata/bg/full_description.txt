Celestia - 3D визуализация на космоса в реално време

3D космически симулатор | Celestia ви позволява да изследвате Вселената в три измерения.

Celestia симулира различни видове небесни обекти. От планети и спътници до звездни купове и галактики, може да посетите всеки обект в разширяемата база данни и да го видите от всяка точка в пространството и времето. Позициите и движението на обектите от Слънчевата система са точно изчислени в реално време при всяка желана скорост.

Интерактивен планетариум

Celestia служи като планетариум - за наблюдение на всеки небесен обект.

Лесно може да посетите всеки обект и да кацнете на повърхността му. Когато се използва като планетариум, Celestia показва точните позиции на обектите от Слънчевата система в небето. Може да включвате и изключвате надписите и други поддържащи функции с клавишни комбинации или да се приближите или отдалечите от даден обект, например спътниците на Юпитер.

Разширяемо съдържание

Персонализирайте Celestia според вашите нужди.

Каталозите на Celestia лесно могат да бъдат разширени. Налични са различни добавки с нови обекти като комети или звезди, текстури с висока разделителна способност на Земята и други добре картографирани тела от Слънчевата система, както и триизмерни модели на астероиди и космически апарати с прецизни траектории. Налични са и обекти от добре познати научнофантастични филми.
